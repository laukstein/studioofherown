---
layout: exhibition
title: ירח משתקף באספלט
text:  התערוכה 'ירח מסתקף באספלט' מסכמת שנת פעילות של אמניות שנפגשו בשלוש ערים - חיפה, ירשלים ולוד - במסגרת הפרויקט ל'מנהיגות נשים בתרבות'. מראשיותו, הוגדר התהליך על בסיס מאפייני הדמיון והשוני שבין חברות הקבוצה. האמניות מגיעות ממרקמי חיים שונים ויש ביניהן דתיות, חילוניות, מסורתיות, מוסלמיות, יהודיות, דרוזיות, אימהות, רווקות ונשואות. אולם בעה בעת, הן חולקות את חוויית המתח שמתגלה בין העשייה האמנויתית לעצמתן של מסגרות תחיי היום-יום. בלבה של תערוכה זו מתקיימים מפגשים קונפליקטואליים בין כוחות מנוגדים, השואפים להגיע לאיזון בלתי אפשרי. הדומה והשונה, האחדותי והמפוצל, הזר והמוכר מעמידים נרטיב לקריאת התערוכה כולה, כמו גם פריזמה שדרכה אפשר לבחון כל אחת מן העבודות המוצגות בפני עצמה. 
שם התערוכה, 'ירח משתקף באספלט', שואב השראה מדימוי המופיע בעבודתה של שלומית עציון. השם טומן בחובו מתח פואטי וחומרי ומתאר מפגש בין שני אלמנטים שונים, האחד בעל הקשרים שמימיים ומיתולוגיים והשני ארצי ופרוזאי. השתקפות אור הירח על משטח אספלט היא תופעה שאינה יכולה להתרחש במציאות, אבל כן יכולה להתקיים במרחבים פילוסופיים ואמנותיים הפורצים את גבולות היום־יום. בתערוכה זו אנו מבקשות להראות כי חוסר ההיתכנות הרציונלי והפיזי, המייצר מתח בין גופים, אלמנטים וחומרים שונים, אינו מוביל בהכרח להפרדה קטגורית, אלא דווקא מזמן מרחב חדש ואמביוולנטי, שבו ההגדרות וההתנגדויות המוכרות מתמוססות.
כוחן של העבודות בתערוכה מצוי בהיברידיות שלהן, המייצרת ביטוי שלם ומלא סתירות אשר מצטלבות בכל יצירה באופן חד־פעמי. לצד זאת, צירופן והצבתן של העבודות יחד מבקש לערער על היחסים הדיכוטומיים בין מה שנתפס כדומה ושונה, ולהעמיד מראה לתהליך שהתקיים בשנה האחרונה. היצירות מעלות שאלות על הכוחות השונים בחברה המופעלים כלפי נשים ובמיוחד כלפי נשים בחברות מסורתיות. כמכלול הן מייצרות ביטוי אמיץ וסובלימטיבי שאינו חושש מסתירות וקונפליקטים פנימיים או חיצוניים.
curator: הדס גלזר ויעל מסר
address: רחוב הגפן 2, חיפה
participators: 
  - נסרין אבו בכר
  - האלה אבו קישק
  - שני אברמוביץ
  - בת אל אלפסי
  - שלומית אתגר
  - רות קסטנבאום בן-דב
  - ענת רוזנסון בן-חור
  - מרח זועבי
  - אמירה קאסם זיאן
  - לינדה טאהא
  - דנה ביטאו יוסף
  - ודיה חוג'ראת כעביה 
  - לאה לאוקשטיין
---
