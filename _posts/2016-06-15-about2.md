---
layout: page
title: אודות
order: 1
---

![alt tag](/assets/about/group.jpg)

*סטודיו משלך* הוא מיזם חברתי-מגדרי הפועל בירושלים משנת 2010, והוקם על מנת לענות על הצורך בתמיכה ובקידום אמניות צעירות בתחילת דרכן. האמניות השייכות לסטודיו הן כולן בוגרות המסלולים השונים לאמנויות, ובאות מהחברה הדתית לסוגיה השונים. סטודיו משלך משמש פלטפורמה לקידום תעסוקתן ועצמאותן של האמניות בכמה אופנים: המיזם מאפשר לאמניות חממה ליצירה ומרחב פיזי לעבוד בו ולהציג בו, העצמה כלכלית על ידי קורס פיתוח וקידום יזמות עסקית לאמניות (באמצעות מט"י ירושלים) וכמובן חשיפה על ידי תערוכות לקהל הרחב. כמו כן משתלבות האמניות הצעירות בתכנית מנטורינג אישית, שבה אמנית בכירה חונכת אמנית צעירה. הסטודיו פועל במקלט ציבורי שהוקצע מעיריית ירושלים ליצירה ולפעילות אמנותית בקהילה. אמניות סטודיו משלך הציגו בתערוכות ידועות ובגלריות מרכזיות ויצרו שיתופי פעולה פורים עם קבוצות אמנים אחרות כגון מוסללה ומשיב הרוח.

## החזון

לנשים יש ציר חיים הסובב סביב תחנות המאטות את קצב החיים שלהן, כגון נישואין וניהול הבית, הריונות, ילודה וגידול הילדים. כשמדובר באישה דתית, המכשול קשה פי שבע משתי סיבות: האחת בשל דפוסי חיים ומוסכמות הקשורות בחברה בתרבות ובדת המכתיבות את חייה של האישה. והשנייה בשל סגירותו ואטימותו של השיח והקנון הפועלים בארץ. סטודיו משלך הוקם כדי לתת להן במה וקיום על ידי חשיפה ונראות של האמנות שלהן, ובכך להעשיר את השיח האמנותי.

## ההתחלה

*ציפי מזרחי* היא מנהלת ומייסדת "סטודיו משלך", התחילה בשנת 2010 את לימודיה לתואר שלישי במגדר באוניברסיטת בר אילן, על ידי כך נחשפה לעבודות אמנות של נשים דתיות .תוך כדי הראיונות איתן וההכרות עם המורכבויות של המצב נוצר רצון להתגייס ולשנות את המציאות וכך הוקם המיזם.

![alt tag](/assets/about/tzipi.jpg)

ו*עתד היגוי* מלוות את האמניות של סטודיו משלך:

פרופ' רונית קרק

![alt tag](/assets/about/ronit.jpg)

ייסדה ועמדה בראשה של התכנית ללימודי מגדר באוניברסיטת בר אילן. מאז למדו בתוכנית זו מעל 100 נשים, בתוכן גם ציפי מזרחי. כולן יזמו ויצרו פרוייקטים לעידוד פמיניזם בחברה הישראלית. עובדת כיועצת לאירגונים שונים לקידום נשים. מלווה את סטודיו משלך.

האמנית רעיה ברוקנטל

![alt tag](/assets/about/raya.jpg)

ילידת תל אביב , חיה ויוצרת בירושלים בסדנאות האמנים בירושלים, זוכת פרס עידוד היצירה לשנת 2014 של משרד התרבות והספורט ופרס מפעל הפיס לאמן צעיר 2002 דיוקן ראשון , בוגרת בהצטיינות של המחלקה לאמנות בבצלאל מציגה בתערוכות בארץ ובעולם. עבודותיה נוגעות בזהות חברתית ותרבותית,  במדיומים שונים בזיקה לקולנוע ורישום , לתרבות פופולרית ולשיח היהודי יוצרת עכשווי באמנות. מנחה אמניות הסטודיו.

האמנית הדי אברמוביץ

![alt tag](/assets/about/adi.jpg)

חיה ויוצרת בירושלים. נולדה בברוקלין, ניו יורק, גרה עד לאחרונה ברובע היהודי. יוצרת בעיקר בהתבוננות, המגלה עניין רב גם ברישום וצילום. נושאים העוברים בעבודותיה כחוט השָני הם נוף אורבאני, ירושלים שמעבר לקלישאה, דיוקנים עצמיים של התבוננות פנימית, השואה כמורשת, ופרשנות חברתית. היא התחילה את לימודי האמנות שלה בארצות הברית, והמשיכה אותם בארץ – אצל טובי האמנים הייצוגיים של ישראל. משתתפת בתערוכות בארץ ובחו"ל.  הדי אברמוביץ מנהלת בלוג בנושאי תרבות וחיים ב-"Golden Ochre: Art and Jerusalem", וכותבת מעת לעת כסופר נבחר ב-  Times of Israel. מנחה אמניות סטודיו משלך.

## עמותה

לאחר חצי שנה, בשנת 2011, של פעילות הוקמה העמותה.

חברות העמותה:

* יו"ר – יהודית שילת
* חברות עמותה - עו"ד אלישבע אנסבכר,נעה אריאל, הדס סרי,ד"ר שלומית להמן, ד"ר יעל רוטנברג, אביבה וינטר.
